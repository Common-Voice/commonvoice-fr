Chez AUGUSTIN COURBÉ, Imprimeur & Libraire de Monseigneur Frere du Roy, dans la petite Salle du Palais, à la Palme.
Avec Privilege de sa Majesté.
En un mot, cette premiere partie du bon Poëte m'est tellement recommandable, que je n'ay jamais traité de Sujet si riche & si remply de luy-mesme, où ma Muse n'ayt adjousté, bien ou mal, beaucoup du sien.
Vous qui par les attraits d'une extréme beauté Rangez les plus grands Coeurs à vostre obeïssance, Et qui par les effets d'une extréme bonté Forcez les plus ingrats à la reconnoissance.
Ainsi quelque tempeste où la jette le Sort, Son Illustre PILOTE est si cher à NEPTUNE, Que luy-mesme aura soin de la conduire au Port.
Privilege du Roy.
Louis par la grace de Dieu Roy de France & de Navarre, A nos amez & feaux Conseillers les Gens tenans nos Cours de Parlement, Maistres des Requestes ordinaires de nostre Hostel, Baillifs, Seneschaux, Prevosts, leurs Lieutenans, & tous autres de nos Justiciers & Officiers qu'il appartiendra, Salut.
Voulons aussi qu'en mettant au commencement ou à la fin du livre un bref extraict des presentes, elles soient tenuës pour deüement signifiées, & que foy y soit adjoustée, & aux copies d'icelles collationnées par l'un de nos amez & feaux Conseillers & Secretaires, comme à l'original.
Donné à Paris le vingt-troisiesme de Febvrier, l'an de grace mil six cens trente-neuf, & de notre regne le vingt-neufiesme.
Signé, Par le Roy en son Conseil, Les exemplaires ont esté fournis, ainsi qu'il est porté par le Privilege.
Achevé d'imprimer le dix.
jour de Febvrier mille six cent quarante.
LEPANTE,  Prince de Sicile, & Amant d'Ismenie.
EVANDRE,  Medecin.
DORANTE,  Prince de Provence, & frere d'Ismenie.
LYPAS,    Roy de Ligurie.
ARGANT, } Corsaires.
ERPHORE,  Confident de Lypas.
ARMILLE,  Dame d'honneur d'Ismenie.
FELICE, } Filles d'honneur d'Ismenie.
La Scene est à Marseille.
Et le peuple indiscret sçait-il cette advanture? Ou s'il croit que les morts quittent la sepulture? Nullement.
Ah! divine Beauté, que mon audace extreme Nous a portez tous deux à d'extrémes malheurs, Et que tu dois haïr la cause de tes pleurs.
Sire, laissant à part ce secret que j'ignore, Tout mort que l'on vous croit, elle vous ayme encore.
Helas! fidelle Evandre, il est bien mal-aysé Que son juste courroux soit si-tost apaisé, C'est trop peu de dix ans à remettre une offence Qui veut un siecle entier d'austere penitence.
Croyez qu'elle vous garde un reste d'amitié.
Dites que mon destin excite sa pitié; N'importe, à tout hasard, il faut que je la voye; Mais j'attens de vous seul cette derniere joye.
Et bien allons au Temple, elle y pourra venir.
Non, ce n'est pas assez, je veux l'entretenir.
Escrivez-luy plustost, & j'ose vous promettre Que de ma propre main elle aura vostre lettre.
Sire, je le feray si j'en ay le pouvoir; Car, comme vous sçavez, la chose est difficile, Et l'on vit en Provence autrement qu'en Sicile.
ARGANT, TENARE, cherchans Lepante.
C'est luy-mesme advançons.
Qui viennent droit à nous à grands pas aprochants.
Ce sont deux de mes Chefs, d'entre tous nos Corsaires Les plus honnestes gens, & les plus necessaires, Tous deux mes vrays amis, & qui nés mes subjets Sçavent seuls ma fortune, & mes hardis projets.
Et bien Argant? Et les commissions que vos m'aviez données.
A t'on pris le signal qui vous doit advertir, Et la lettre? Partez donc, employez les rames & les voiles; Et dés que le Soleil fera place aux Estoiles Faites venir la flotte, & si j'en ay besoin Nos feux vous l'apprendront, ou vous serez bien loin.
Quoy, servir, mendier, se trainer dans la fange, Dites, je suis à tout.
Il faut faire le fou.
Non, trop de gens le sont, & trop peu le font bien.
Connoissant vostre coeur, je n'ay point fait de doute Qu'il ne vous dégoustast.
Et si quelqu'un des miens me tenoit compagnie? Tout comme il vous plaira, soyez un ou deux fous, Je vous introduiray.
Seigneur que vous plaist-il? Que vostre belle humeur aujourd'huy se declare.
Sire, c'est trop d'honneur & de gloire pour moy D'adjuster mon humeur à celle de mon Roy.
A ce geste niais, ce ris & ce visage, Jugez s'il sçaura faire un second personnage? Je croy que ce mestier luy sera fort aisé; Car naturellement je l'y voy disposé.
(Evandre est Medecin.) Avec les qualitez que le vostre demande La disposition y seroit bien plus grande.
Grand mercy: cet esprit qui n'est pas des plus sots, Fort bien.
Mais raillerie à part, il est bon, ce me semble De concerter icy nostre jeu tous ensemble.
Quoy n'est-on pas d'accord que nous ferons les fous? Oüy, mais il faut sçavoir le naturel de tous.
Le mien est serieux, triste, & melancolique.
Et le sien? Oüy, je suis propre à tout, c'est un bon-heur que j'ay.
Vous ferez donc le triste, & luy fera le gay.
Sur tout que nostre jeu, si la chose est possible, Soit en particulier, la presse m'est nuisible.
Si Madame n'est seule, asseurez-vous au moins Que vostre Comedie aura peu de tesmoins; Osté le Roy Lypas, qui rarement la quite, La Cour est dans sa chambre extremement petite.
Et Dorante? L'intelligence est grande entre Lypas & lui? Vrayment je ne croy pas, il montre bon visage; Mais il fait à regret ce triste mariage.
Je dirois nettement que je n'en veux rien faire.
Il le diroit en vain, puisque la loy du sort Abandonne le foible à la mercy du fort; Il craint que ce Tyran, injuste sur tous autres, N'usurpe ses Estats, comme il a fait les vostres.
Il est vray que dix ans font un grand changement.
Et puis l'opinion y fait estrangement, On me croit mort par tout, & sur cette creance Je puis voir Ismenie avec toute assurance, A qui je veux pourtant, si tantost je le puis, Donner juste sujet d'apprendre qui je suis.
Venez donc dans ma chambre afin de vous instruire, En attendant de moy le temps de vous produire.
Et comment ferez-vous? Une Dame d'honneur que nous avons icy, A qui le Roy Lypas donne & promet sans cesse, Luy rendra cet office auprés de la Princesse, Je veux qu'elle vous serve en cette occasion, Et qu'elle contribuë à sa confusion.
Page, dites au Roy qu'il m'excuse de grace, Que tantost, s'il luy plaist, au retour de la chasse, Il ne tiendra qu'à luy de m'en venir parler; Mais qu'à mon grand regret je n'y sçaurois aller.
Au moins pour tout le jour me voila déchargée Du pesant entretien dont il m'eust affligée.
Oüy, mais le conviant de venir à ce soir, C'est jusques à minuit qu'il nous le faudra voir.
Il sera bien grossier s'il ne prend ma responce Plustost pour un refus que pour une semonce.
Il sera ce qu'il est jusques au dernier point, Mesme le coeur me dit qu'il ne chassera point, Je croy que vostre Altesse est trop infortunée Pour avoir en sa vie une bonne journée.
Madame, à faire ainsi, vostre melancolie N'aura jamais de fin.
Non certes, que la mort ne nous ait reünis.
Bien donc, que vos regrets ne soient jamais finis, Plustost que par la mort le destin les finisse: Mais voicy ma Compagne.
ISMENIE à Felice.
Partira-t'il bien tost? Il marche sur mes pas.
Vous fascher.
Parlons bas, le voicy.
Madame, j'estois prest à monter à cheval Quand un penser douteux que vous-vous treuviez mal, M'a fait venir tout seul en diligence extréme Pour en estre asseuré de vostre bouche mesme.
Vray'ment je doy beaucoup à vos soins obligeans, Il est vray que tantost j'avois dit à mes gens Qu'on ne me verroit point avec mon mal de teste; Mais, Sire, il ne faut pas que cela vous arreste, Allez vous divertir.
Qui peut se recréer quand son Amante est mal.
O! la belle sentence.
Le corps prend trop de part aux souffrances de l'ame, Tant que vous serez mal, je fay serment aux Dieux De ne vous quitter point.
Et vostre Majesté se donnant moins de peine, J'auray bien-tost perdu ce reste de migraine.
Venez donc à la chasse, ou je n'en croiray rien.
Vrayment je ne sçaurois.
Mes Chiens chassent des mieux.
N'importe elle est plaisante.
En fin plaisante ou non, vous m'en dispenserez, J'iray quelqu'autre jour que vous rechasserez.
Pour le moins, du balcon de vostre galerie, Voyez passer ma meute & ma fauconnerie.
Et bien je le feray pour vous rendre content.
Ma soeur qu'il est fascheux, qu'il est persecutant.
Il l'est bien tellement, qu'en l'humeur où nous sommes, Il nous feroit haïr tout le reste des hommes.
La leur estant vrayment de nature amoureuse, Il est à presumer qu'il n'ont rien de meschant, Outre que je le croy sur la foy du Marchand, Homme de probité, de moyens & d'estime, Depuis trente ans, ou plus, mon hoste & mon intime.
Et le prix, à propos, vous l'a-t'il fait sçavoir? Travaillez seulement à les luy faire voir, S'ils plaisent, le marché sera facile à faire.
J'y vay donc aporter tout le soin necessaire: Mais venez-y vous-mesme afin de nous ayder Dans le commun dessein de la persuader.
Allons, je le veux bien.
La dupe est embarquée Pour montrer son credit, par où je l'ay piquée, Elle s'en va produire un rival trop expert Pour le contentement de celuy qu'elle sert.
Fin du premier Acte.
Je croy que le dernier vous plaira davantage; Car dés qu'il se verra dans ce bel equipage Il ne tranchera plus que de principauté.
Non, il n'a qu'un habit, & son suivant un autre, Pour leur contentement autant que pour le vostre.
Oüy, c'est d'où sa folie a pris son origine, Son Maistre m'en asseure, & je me l'imagine.
Bien, il sera traité de toutes les façons, Et suivant son humeur, & suivant vos leçons.
Ainsi vous en aurez un passe-temps extréme.
Allez donc le haster, & l'amenez vous-mesme.
Ouy, Madame, j'y cours.
Tout va bien jusqu'icy.
Mais, Armille, vostre homme a si bien reüssy Que nos filles enfin, qui se donnent carriere, Pour mieux le gouverner ont demeuré derriere.
Et luy-mesme se plaist à les entretenir: Les voicy toutesfois, je les entends venir.
ISMENIE à Felice.
Nous verrons à la fin que Felice & Celie Prendront avec Tenare un grain de sa folie.
Elle l'ayme donc bien? Mais je croy, sur ma foy, qu'elle l'ayme en effait Plus que le Courtisan des vostres le mieux fait: Les voicy, je vous prie observons leur entrée.
CELIE, TENARE bouffonnement vestu.
Ah! Dieux, les beaux soucis.
Une divine main plus blanche que le lis Qui me les a donnez, attachez & cueillis.
Ce sont donc des faveurs? Cela pourroit bien estre.
De grace dites-nous, ou nous faites connestre Le bien-heureux objet dont les charmans appas, Vous ont pû rendre sien? Du moins promettez-moy que si je vous la nomme Vous l'advoürez par signe; Allons donc au conseil, mais nous trois seulement; Celie, entretenez vostre nouvel Amant.
Je n'ay pas entrepris un mauvais personnage.
Ma Reyne, je voy bien que la Princesse enrage De voir que je vous ayme, & suis aymé de vous.
CELIE, en se mocquant.
Je le croy, mon Amant; c'est un Esprit jaloux Qui ne sçauroit souffrir qu'on regarde personne, Si ce n'est elle-mesme.
Mais si tu m'aymes bien, ne doute point aussi Que jusqu'au monument tu ne sois mon soucy, Ou plustost mon Jasmin, ma Rose, & ma Pensée.
O! l'adorable pointe, & qu'elle est bien placée; Mon Prince, où prenez-vous ces beaux mots, ces douceurs? Amour me les suggere, & les neuf doctes Soeurs, Qui laissent rarement une bouche muette.
Je croy qu'en son bon sens il fut mauvais Poëte.
ISMENIE, FELICE, ARMILLE, revenant à TENARE.
Enfin, discret Amant, nous l'avons deviné, Celie est ce Soleil, cet objet fortuné, Cette chere Maistresse, & si digne d'envie, Qui dispose du sort d'une si belle vie, Et dont la gentillesse & les regards charmans Luy font gaigner en vous le Phoenix des Amans.
C'est en vostre faveur, mon Coeur, que l'on me loue.
Il est vray.
Mais le Seigneur Tenare est adroit en un point, Que pour nous mettre en peine, il ne le dira point.
Non, chacun en croira ce qu'il en voudra croire.
Et dans le mien aussi, n'en doutez nullement.
Je m'estouffe de rire.
Il faut, ou que je rie, ou que je sois malade.
Pour moy je n'en puis plus.
Et vous commande aussi de l'aymer desormais, Sans que jamais nul autre au change vous invite.
Mais elle doit trembler d'une crainte eternelle Que vous ne la quitiez.
J'en voudrois donc avoir de plus rares faveurs Que des fueilles de choux, & de vilaines fleurs, Autrement.
Non, ne vous troublez pas, suffit, je m'en contente.
Qu'elle vous donne un noeud.
Si j'ayme mieux un noeud qu'une fueille de choux? Ah certes je le quitte.
Je garderay ceux-cy tout le temps de ma vie.
O miracle d'esprit, d'amour & de constance! Mais de pure folie.
C'est l'autre, accompagné, d'Evandre qui le suit, Je vay le recevoir avec ceremonie.
LEPANTE, sous le nom de Roy Nicas, EVANDRE.
Grand Roy, voyez venir la Princesse Ismenie.
Il n'est pas mal aysé de s'en appercevoir, Sa grace & sa beauté me le font assez voir.
Ma Soeur, sans moquerie, il a fort bonne mine.
Le desir d'adorer vostre beauté divine M'a fait quiter la Mer & ma flotante Cour, Afin d'estre en la vostre un Esclave d'Amour.
Il est plus serieux, mais plus fol que Tenare.
Sire, j'estimerois ma beauté bien plus rare, Et l'aymerois bien plus que je n'ay jamais fait Si vostre servitude en estoit un effait: Mais au moins jusqu'icy si vous m'avez aymée, C'est sur la foy d'un tiers, & de la Renommée.
Ah! quelles visions.
A quelque autre beauté qui vous fut agreable, Je vous plais par copie? N'entretient mon amour.
Et moy dés maintenant je vous ayme au contraire Comme un original qu'on ne peut contrefaire.
Vous m'obligez aussi.
Je ne le treuve pas extrémement plaisant.
Ny moy; mais écoutons.
De luy faire parler de sa premiere flâme; Car c'est sur ce sujet que le fol reüssit.
Sire, voudriez-vous bien nous faire le recit De vos belles amours avec cette Maistresse De qui je vous doy faire oublier la rudesse, Cette adorable Iphis qui vous croit au tombeau, Et dont je suis enfin le bien-heureux tableau? Madame, volontiers: qu'on m'apporte une chaise.
Il est vray que les Roys doivent estre à leur aise.
Et leur Princes aussi.
Le reste, s'il luy plaist, demeurera debout.
Exceptez-en ma Reyne, il faut qu'elle s'assie, Mets-toy sur mes genoux.
Si le Roy nous permet de nous asseoir tout bas, Son Altesse y consent.
Moy je vous le permets, jettez-vous sur l'Estrade.
Il entend sa Marotte.
O! Dieux, qu'il est malade.
C'est dommage.
Que la pluspart de vous tiendra pour fabuleux; Mais je verray ma peine en plaisir convertie Pourveu que son Altesse en croye une partie, Et que par quelque signe, ou veritable, ou feint, Elle me flatte au moins de l'espoir d'estre plaint.
Commencez seulement avec cette asseurance Que je vous plains desja.
En effect, je le plains, & voudrois pour beaucoup Qu'Evandre le guerist.
Chacun sçait, ou sçaura; que je suis Roy d'une Isle Qui ne vaut guere moins que toute la Sicile, Tenare le sçait bien.
Mais tel que ses subjets sont presque tous en moy.
O! Ciel, que de rapport avec mes adventures.
Tout va bien, la Princesse a changé de visage.
Seigneur, quelque discours qui me puisse affermir, Vostre effroyable saut me fait encor fremir, Et vous fistes tous deux une imprudence extresme, L'un commanda trop tost, l'autre obeit de mesme.
Il croit ce qu'il a dit.
Car je suis asseuré que la chose est ainsi.
Mais je m'estonne fort que vous ne vous perdistes, Que fit-on pour vostre aide, ou qu'est-ce que vous fistes? En habit de Marchand Neptune m'aparut, Qui me mit dans son Char, & qui me secourut.
Et que fit-il de vous? Il me retint tousjours sur son humide Empire, Sur vingt mille Tritons m'establit Admiral, Et de tous leurs Palais, Intendant General; Que je vous viens offrir, belle & grande Princesse, Pour vous y retirer au cas qu'on vous oppresse.
J'en rends tres-humble grace à vostre Majesté.
Il parle de sa flotte, & dit la verité.
Mais, Sire, il en faut pas qu'une indiscrette envie D'oüir tout le discours d'une si belle vie Me fasse preferer le bien que j'en attens Au mal que vous auriez de parler plus long-temps.
(Il dit ces deux vers tout bas.) Il ne tiendra qu'à vous d'en aprendre le reste, Et de le rendre encore ou plus ou moins funeste.
Je vous entens, tantost nous en sçaurons la fin.
L'affaire, ce me semble est en fort bon chemin.
TENARE, aux filles.
Mon Maistre est un peu fou, mais il est sans malice, C'est pourquoy je le souffre.
Faites voir ma voliere & mes jardins au Roy, Evandre, cependant demeurez avec moy.
TENARE à CELIE.
Adieu donc doux Nectar de mon ame alterée.
Adieu, mon Adonis.
Adieu belle Princesse.
Allez l'accompagner jusqu'au grand escallier.
Ayez soin de ces gens, cher & fidelle Evandre, Et sçachez du Marchand combien il les veut vendre, Sur tout pour contenter mon desir curieux, R'amenez-moy tantost nostre Amant serieux: Mais prenez vostre temps en l'absence d'Armille, Qui sortira bien tost pour s'en aller en ville.
Madame, asseurez-vous que cela sera fait.
Allez donc.
ISMENIE, seule.
O! grands Dieux qu'est-cecy, parmy tant de merveilles Doy-je point soupçonner mes yeux & mes oreilles? Qu'ay-je oüy? qu'ay-je veu? mes sens émerveillez, Pouvez-vous m'asseurer d'estre bien éveillez? Non, non, j'ay fait un songe, ou je suis enchantée.
CELIE revenuë.
Quoy, Madame, ce fou vous a-t'il attristée? Non pas tant que surprise.
Ou j'ay sujet de l'estre, ou par enchantement Ce qui c'est dit & veu, n'est qu'ombre & que mensonge, Ou tous les assistans n'ont fait qu'un mesme songe.
Puisque vous en parlez avec tant d'assurance, Le premier, ce me semble, a bien plus d'apparence.
Le retour des Enfers est aux morts defendu.
Seroit-il le premier qu'en pareil accident Les Dieux ont retiré d'un trépas évident? Les livres sont tous pleins de semblables exemples Dont nous voyons encor les tableaux dans nos Temples.
Mais où depuis dix ans se seroit-il tenu? C'est un secret du sort qui nous est inconnu; Mais qui n'empesche pas que ce ne soit Lepante.
Ah! Dieux, si c'estoit luy, que je mourrois contente.
Si personne en sçait rien il faut que ce soit vous.
En a-t'il quelque signe? Sa bouche, son regard, sa parole, son geste, Et bref, horsmis son teint, il en a tout le reste; Car lors qu'il se perdit il avoit la façon D'une jeune beauté sous l'habit d'un garçon.
Madame, c'est lui-mesme, & toute sa folie N'est qu'un sage artifice.
Que l'Amour, une fievre, une longue prison, Ou quelque autre accident n'ait troublé sa raison.
A ce conte, Celie, elle n'est pas trop fine; Non, mesme il a tant fait que pour la bonne mine Du plus interessé de nos deux Amoureux, Elle a tiré de vous deux beaux habits pour eux.
Fin du second Acte.
ISMENIE, seule apres la reconnoissance de Lepante.
Ny mes Estats perdus, ny depuis dix années Ma fortune, & ma vie à tout abandonnées, Ne m'ont rien fait souffrir que n'ait trop merité Mon indiscrette audace envers vostre beauté, Et je prendrois à gré ma fortune presente Pourveu que mon retour vous pleust.
Je ne l'ay secouruë en aucune façon.
Vrayment mon personnage a fait un bel effait.
Prenez vous en à vous qui l'avez si bien fait.
Tout indigne qu'il est il faut bien qu'il l'exerce, S'il veut continuer son amoureux commerce.
Tous m'est doux, tout m'est beau pourveu que je vous voye; Que je passe par tout pour un fol serieux, Si j'ay vostre entretien je suis Roy glorieux, Et tiens qu'à ce prix-là les plus sages de Grece Voudroient à ma folie échanger leur sagesse.
Je brusle de l'entendre.
Oyez en peu de mots la chose comme elle est.
Mon Pere je fremis.
Dieux que je crains pour vous.
Que dans mon desespoir je ne le souhaittois; Ils me firent seicher, & par leur bonne chere S'efforcerent en vain de charmer ma misere; Car je gardois tousjours pour nourrir ma langueur L'image de ma faute & de vostre rigueur.
Et ces coeurs sans pitié, ces Conquerans avares, Estoient assurément Pirates & Barbares? Oüy, des plus redoutez, & des plus belliqueux.
Mais vous, combien de temps fustes-vous avec eux? Il luy faut desormais déguiser la matiere; J'y passay d'un Soleil la course presque entiere; Mais ayant en horreur leurs actes inhumains Je fis tant qu'à la fin j'eschapay de leurs mains.
Ah que vous fistes bien, ce sont ceux-là peut-estre, Qui prirent nos vaisseaux, & le Prince mon Maistre.
Je ne le connoy point, mais il est en estime D'estre assez genereux, courtois & magnanime; Je le blame pourtant d'exercer un mestier Indigne d'un grand homme, & d'un courage altier.
Possible jusqu'icy l'a-t'il fait par contrainte, Et sa necessité merite d'estre plainte.
Que j'espere, & Lypas, à qui l'on vous destine? Je luy feray si froide & si mauvaise mine, Que s'il n'est insensible il esteindra son feu.
Et s'il ne l'esteint pas? Mais d'un frere engagé la puissance absoluë Peut rendre en sa faveur vostre ame irresoluë.
Bien, Lepante, en ce cas vous me la resoudrez, Croyez qu'il n'en sera que ce que vous voudrez, Et que sur cet hymen, non plus que sur tout autre, Je ne suivray jamais de conseil que le vostre.
Je pense pour tous deux en avoir assez dit.
Oüy, Madame.
Mais si l'on vous contraint, comme c'est l'apparence, Que deviendra Lepante avec son esperance? Vous estes deffiant & pressant jusqu'au bout.
Je le suis en effect, pource que je crains tout.
Laissez-moy travailler: Ma personne en vaut mille, Et quiconque osera pretendre à vostre amour, Fust-il un autre Mars, il y perdra le jour; Mais puisque vous souffrez qu'un autre vous caresse, Adieu, je vay chercher ma premiere maistresse, Revenez, revenez.
ARMILLE, qui a entendu ce qu'il a dit.
Sa colere l'emporte.
Vous nous trouvez brouillez.
Si bien que l'un & l'autre ont fort bien reussi, Vrayment j'en suis bien ayse estant cause en partie Du plaisant entretien qui vous a divertie.
Où les avez vous veus? Mais quand je suis venuë ils montoient à la salle.
Allez les donc chercher vous qui les gouvernez.
Qui, Madame? Pour Tenare il accourt, si je puis le connestre, C'est luy, reste à treuver son fantasque de maistre, Qui ne manquera pas à se faire prier.
TENARE, accourant tout effrayé.
Tenare, où courez-vous? qu'avez-vous à crier? Ce n'est rien.
TENARE, se tournant du costé d'où il est venu.
Poltrons, m'assassiner & me prendre sans armes, Vous estes des marauts.
Vous sçavez que Celie & moy nous aymons fort.
Tres-bien, & que Felice en est mesme jalouse.
Justement, elle enrage, & veut que je l'espouse; Mais me treuvant trop ferme en ma premiere amour, Elle veut de dépit me faire un mauvais tour Par ces deux assassins qui m'ont pris par derriere.
C'est mon frere & le Roy qui se donnent carriere.
Sans doute, & les voicy.
A l'ayde, au meurtre.
Demeurez prés de moy: Seigneurs, je vous suplie, Permettez avec moy qu'il espouse Celie.
Puisque c'est un hymen que vous avez permis, Il est juste, & dés-là nous sommes ses amis.
Je suis le vostre aussi; mais jamais de Felice.
Aprochez l'une & l'autre, on vous a fait justice, Celie est à Tenare.
Pour vous n'y songez plus.
Mais j'en mourray d'ennuy.
Car outre qu'il s'estime aussi grand Roy que vous, C'est qu'il traite Madame en Amoureux jaloux: Le voicy, mais sans rire admirons son entrée.
LEPANTE, faisant le fasché & l'imperieux.
Quelle sorte de gens ay-je icy rencontrée, Evandre? Le plus proche de vous est le grand Roy Lypas, Et l'autre mon parent.
Mais j'ay de ce Lypas la presence suspecte; J'ayme vostre parent, & suis son serviteur; Pour l'autre je le hay comme un usurpateur, Qui veut s'aproprier mon bien & ma Maistresse.
Et quel tiltre, & quel droit vous donne la Princesse? LEPANTE, parlant tousjours sous le nom du Roy Nicas.
Ma longue affection, mon immuable foy, Elle enfin qui m'accepte, & qui se donne à moy.
Sire, essayez de grace à le mettre en colere.
Vous ne meritez pas un si digne salaire, A moy seul apartient l'honneur de la servir, Et c'est moy, Roytelet, qui vous la veux ravir.
Avant que cela soit j'y perdray trente Princes; Dont le moindre commande à trois grandes Provinces.
Il parle de ses Chefs, & de nos grands vaisseaux.
Mais, Sire, où tenez-vous ces Princes vos vassaux? A deux doigts de la mort, chez Mars & La Fortune.
Je croy que vostre Empire est subjet à la Lune.
Ils ne l'entendent pas.
Vrayment il est bien fou.
Chacun est partisan de sa prosperité; Mais bien-tost les rieux seront de mon costé.
Et que mon frere mesme à mon choix se rapporte, Je ne rougiray point de dire devant tous, Que c'est le Roy Nicas que je veux pour Espoux.
Puisque je l'ay promis, il faut que je le quitte; Mais c'est à son bon-heur, plustost qu'à son merite, PAGE, à Dorante.
Seigneur, un Estranger là-dehors vous attend, Pour vous donner, dit-il un pacquet important, Au reste son habit, sa mine & sa presance, Font croire que luy-mesme est homme d'importance.
C'est possible un Courier de vostre Majesté, Roy Nicas.
Roy Lypas.
Allons, nous verrons tous s'il a si bonne mine.
Je sçay quel est son rang, & quel celuy du Roy; Mais je suis obligé de luy garder la foy.
Mais la raison d'Estat vous deffend de le faire.
Mais celle de l'honneur m'ordonne le contraire, Et d'autant que l'honneur m'est plus cher que le bien, Je le suy sans reserve & sans crainte de rien.
Vous estiez en prison alors que vous promistes, Et vostre liberté deffait ce que vous fistes.
Ce pretexte de foy me semble un peu leger; Car ou vous nous trompiez, ou sans ce messager Nostre hymen dans huict jours estoit prest à ce faire.
Je l'advoüe.
Point, je pouvois le faire & sauver mon honneur.
C'est la rançon que je vous demande, & vous ne pouvez me refuser sans offencer les Dieux, & perdre parmy les hommes la reputation où vous estes du plus loyal & du plus genereux Prince de la terre.
A ces conditions, vous voyez bien Erphore, Que tantost, l'honneur sauf, je le pouvois encore, Et non plus maintenant qu'il l'a fait demander.
Et faites que le tout se passe à la douceur, O! Prince infortuné: Mais j'apperçoy ma soeur, Il faut pour quelque temps éviter ses approches, Ses plaintes, ses regrets, & ses justes reproches.
Et pourquoy si long-temps m'a-t'il voulu cacher Ce funeste secret? Et me fasche-t'il moins qu'il ne m'auroit faschée? Vous ayant jusqu'icy l'advanture cachée, Vous ne souffrez au moins que depuis aujourd'huy.
Mais il m'eust preparée à souffrir mon ennuy, Au lieu qu'il me surprend, & qu'il fait que j'en meure.
Monstrez-luy franchement vostre ame & vostre ennuy, Auparavant qu'Armille, ou quelqu'autre survienne.
Et maintenant encor, qu'avez-vous resolu? D'eslire le trépas que vous aviez esleu, D'aller du mesme endroit, & sur vos mesmes traces, Estouffer dans la Mer ma vie & mes disgraces.
Ce n'est pas le chemin qu'il faut que vous suiviez, Lepante en sçait un autre, & veut que vous viviez.
Les mots sont obligeants.
CELIE à Felice.
Ah! ma soeur, son amour la rendra malheureuse.
Tant mieux, les grands Estats ont des grandes disgraces, Et la tranquilité suit les fortunes basses.
Au reste ma retraite est au milieu des eaux, Dans le fonds de l'Egypte, & parmy les roseaux.
Encor mieux, nous l'aurons comme je la souhaite.
O! Dieux, fut-il jamais une ame si parfaite.
Mais vos filles, Madame? De me suivre? Mieux que moy, grand mercy de vostre courtaisie, Pourquoy mieux, s'il vous plaist? Et le fidelle Evandre, on ne le compte pas.
Non, mais en quelques lieux que s'addressent vos pas, C'est un poinct resolu qu'il sera de la suitte, Ou qu'il empeschera vostre amoureuse fuitte.
Avant que commencer cette haute entreprise, Il faut, suivant la foy que vous m'avez promise, Que vous juriez encor par la soeur du Soleil, Que vous suivrez en tout mon ordre & mon conseil.
Je le jure, & de plus, je t'exhorte, ô Diane, A vuider ton carquois sur ma teste prophane Si je manque à tenir le serment que j'ay fait.
O! ma soeur, est-il fou? Axala, dites-vous? que j'espouse un Pirate, Ame lasche, infidelle, & sur toutes ingrate, Ah conseil odieux! Pour le bien de Dorante, & pour vostre repos.
Je ne suis point garant, ny n'entre en connoissance D'une promesse injuste, & faite en mon absence, Et pour ce faux honneur, qui n'est qu'un peu de bruit, Si je le perds pour vous, vous en aurez le fruit; Parlez donc tout de bon.
Si vous y conviant je ne pense bien faire, Et si ma passion ne m'oblige à cela.
Voyez, rien ne l'esmeut ce coeur dénaturé.
Bien donc, puis qu'il te plaist, & que je l'ay juré, Je subiray la loy que ta rigueur m'impose; Mais un songe & cela sera la mesme chose, Tant la mort à l'hymen sera jointe de prés, Et le mirte amoureux au funeste cyprés: Adieu, separons-nous.
Madame, encore un mot, & puis je me separe.
Point, point, je ne veux plus ny te voir, ny t'oüir.
Mais c'est pour un sujet qui vous peut resjoüir: La raison desormais, belle & grande Princesse, Veut qu'avec vostre erreur vostre colere cesse, Puisque le seul desir d'éprouver vostre amour M'avoit solicité de vous faire ce tour.
Lepante, aucunefois le plus sage s'oublie.
Comment? Car enfin j'ay juré d'espouser Axala, Et vous en faites jeu.
Je vous exhorte encor, autant que je vous ayme, D'espouser Axala, (c'est à dire moy-mesme) Moy-mesme qui pour moy vous l'avois conseillé.
Ne vous semble-t'il point que c'est assez raillé? Non, non, je ne feins plus, Axala c'est Lepante, Je cache sous ce nom ma fortune presente; Mais le Ciel destruira la trame que jourdis, Ou je seray bien-tost ce que je fus jadis.
O! grands Dieux quelle vie, & quelle destinée! O! ma soeur, qu'est-cecy? Pour moy je me doutois de cette verité.
De grace ostez-nous donc de cette obscurité.
O Ciel! quels changements, & que nos advantures Treuveront peu de foy chez les races futures.
Mais j'oy venir quelqu'un; Dieux ostons-nous d'icy, qu'il ne m'y treuve pas.
Enfin il m'a prié que je vous asseurasse Que le plus grand regret qu'il ait en sa disgrace, C'est de mécontenter un grand Roy comme vous, Qui rendroit son Estat considerable à tous: Mais qu'il est obligé de tenir sa parole.
Qu'il ne m'allegue plus cette excuse frivole, Il n'est pas hebeté ny foible jusqu'au point De se picquer d'honneur pour ceux qui n'en ont point, Sur tout en l'interest d'un Prince de ma sorte, Où la raison d'Estat doit estre le plus forte.
C'est comme une rançon, dont il veut s'aquiter.
N'a-t'il pas de l'argent dequoy se rachepter? Et puis ne peut-il pas, s'il en avoit envie, S'excuser sur sa soeur? Car tantost que d'Evandre elle a sceu son malheur, Elle a pensé mourir de honte & de douleur, Armille me l'a dit.
A regret de me perdre, & moy je la regrette De treuver un Pirate à la place d'un Roy, Outre qu'asseurément elle brusle pour moy.
O Dieux! elle tient donc ses flames bien secretes.
Ne t'en estonne pas, c'est quelles sont discrettes.
(Sentiment caché.) Je voudrois cependant pour mon dernier souhait, Que Jupiter m'aymast autant qu'elle te hait.
C'est l'Oracle, en effait, qu'il faut que je consulte, Et qui doit me resoudre au fort de ce tumulte, Erphore, où penses-tu qu'elle soit maintenant? Chez soy.
Fin du quatriesme Acte.
Non, non, n'en doutez pas, c'est chose que j'ay veüe.
O nouvelle agreable! Et ma pauvre Compagne? Enfin le ravisseur a tres-mal reussy, Non pour l'enlevement qu'il a fait à merveille; Mais pour l'évenement.
Mais la chaisne du port, empeschoit sa sortie.
Mais celuy qui la garde estoit de la partie, Et nous en verrons bien quelques testes à bas, Laissez faire: & des plus.
Et comment ce meschant l'avoit-il enlevée? Ils viennent, attendez qu'elle soit arrivée, Elle vous l'apprendra, si vous n'en sçavez rien: Mais.
Moy, que je le sçay bien? ô l'imposture estrange! Dieux à quel desespoir l'injustice me range, Que ne suis-je au tombeau.
(Sentiment caché.) Meschante.
C'est le bruit de l'envie & de la médisance.
Erphore toutesfois l'a dit en ma presence.
Je le feray mentir ce lasche & faux témoin, Avec l'ayde du Ciel.
Bien, bien, tout de ce pas je m'en vay luy respondre, Et toy-mesme, impudent, avec luy te confondre.
Tu songes, (mais en vain, car je vay t'épier) Plustost à t'enfuir qu'à te justifier.
Apres chez Palinice où l'on nous a jettées, On nous a du Palais des robes apportées.
Et vos liberateurs ont-ils esté blessez? Fort peu, si l'on en croit ceux qui les ont pensez.
Et Lypas ne l'est point? Ce sont des coups de dents & des égratignures, Dont Madame a tasché de le defigurer; Mais pour les coups d'espée il sçait bien s'en parer.
C'est luy qui le premier a jetté bas les armes, Et demandé la vie avec d'indignes larmes.
Quoy la reconnoissance en a donc esté faite? Par tout ce qui peut rendre une amitié parfaite, Par cent signes de joye & de ravissement, Suivis d'un reciproque & long embrassement, Enfin par l'union de coeurs & des personnes Qui doit faire le noeud de celles des Couronnes.
Si Lepante eut repris son sceptre avec son nom, Que la Cour seroit belle, & qu'il y feroit bon, Que d'habits brodez d'or, & que de pierreries, Ha ma soeur que de bals, que de galenteries.
Sire, quand un malheur ne se peut éviter, Le souverain remede est de le suporter.
Or il m'a rapporté les choses que nous fismes, Et m'a fait souvenir de celles que nous dismes.
O dueil! ô desespeir! ô fureur qui me tient! Et seuls ils ont pû faire une action si rare? Oüy, Felice, il est vray, sans Lepante & Tenare Vous seriez sans Maistresse errante sur le port, Ou peut-estre à cette heure on vous diroit ma mort.
Vous me permettrez donc: Je veux vous adorer comme un Dieu tutelaire, Ou comme un sainct Genie à nostre ayde envoyé, Digne instrument des Dieux qui vous ont employé.
Vostre zele est trop grand, je vous en remercie, Levez-vous; Et de fait, si les Dieux pouvoient estre mortels, Mes compagnes & moy vous ferions des autels: Vous auriez dans Marseille un temple magnifique, Ou du moins une image à la place publique.
Non, je ne raille point: car si la verité Se peut dire sans crime, & sans impieté, Alcide à qui vos faits auroient servy d'exemples, Par de moindres vertus a merité des temples.
Oüy, mon coeur est pour vous un autel animé, Un temple, un sanctuaire à tout autre fermé, Où la lampe d'Amour nuict & jour allumée Brusle d'un feu si pur qu'il n'a point de fumée.
Venez, je vous promets d'y travailler pour vous.
Je ne demande pas un traitement plus doux.
(A Lepante.) Mon frere, au differend qu'il faut que je compose, Je voy le Roy Lypas si juste en toute chose, Qu'il est aisé de joindre, & de se rendre amis: Soit comme il vous plaira, je vous ay tout remis.
(Ils s'embrassent.) La vengeance pourtant en ira jusqu'au bout.
Tu n'eschaperas pas, je te suivray par tout.
Ah Dieux! verray-je encor cette infidelle fame.
Grand Prince, en mon mal-heur c'est vous que je reclame, Et que la larme à l'oeil je viens importuner D'obtenir mon pardon, & de me pardonner.
De grace en sa faveur accordez ma requeste, Pour le sacré respect d'une si belle feste.
Il faut luy pardonner, & ne la voir jamais.
Allez, & loin de nous vivez mieux desormais.
Ah! j'ay creu procurer le bien de son Altesse.
Adieu femme sans foy, sauvez-vous de vistesse.
TENARE venant du Port.
Il me pardonnera si je suis curieuse D'aller voir avec vous la flotte imperieuse Qui rendra hautement le Sceptre à mon Espoux.
Je la veux voir aussi.
Erphore, vous voyez si je me sçay contraindre.
Sire, vous faites bien, nostre jeu c'est de feindre.
EVANDRE seul.
L'orthographe et la ponctuation sont conformes à l'original, les coquilles les plus manifestes ayant toutefois été corrigées.]